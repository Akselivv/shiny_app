# VATT Datahuone

Tervetuloa VATT Datahuoneen Shiny-sovellukseen! Alla esittelemme lyhyesti jokaisen osion sisältämät tiedot, jotta saat paremman käsityksen sovelluksen tarjoamista mahdollisuuksista ja voit hyödyntää sitä tehokkaasti.

## Kotitalouksien sähkönkulutus - Fingrid Datahubin tilastotietojen tarkastelu

Täältä voit tarkastella suomalaisten kotitalouksien sähkönkulutusta Fingrid Datahubin rekisteriaineistoilla tuotetun tiedon avulla, jotka on yhdistetty Tilastokeskuksen rekisteriaineistoihin.

Osiossa "Reaaliaikainen sähkönkäyttötilanne" näet reaaliaikaiset tiedot sähkön käytöstä ja tuotannosta. Nämä tiedot ovat saatavilla Fingridin avoimesta data-verkkopalvelusta ja kattavat kaikki sähkönkäyttäjät.

Suomen kotitalouksien sähkönkulutusta on mahdollista tarkastella eri tarkastelutasoilla. Osiossa "Kotitalouksien kokonaiskulutuksen trendit" esitellään maantieteellisten alueiden kokonaissähkönkulutusta sekä henkilökohtaista sähkönkulutusta.

Osiossa "Sosioekonomisten muuttujien vaikutus" voit tarkastella esimerkiksi asuntokuntien tulotason, asumismuodon ja koon vaikutusta sähkönkulutukseen.


Tavoitteenamme on tarjota käyttäjille mahdollisimman monipuolinen ja kattava näkymä Suomen kotitalouksien sähkönkulutukseen. Tiedot perustuvat Fingrid Datahubin tilastotietoihin, jotka olemme yhdistäneet Tilastokeskuksen rekisteriaineistoihin. Lisäksi olemme keränneet muita tietoja täydentämään näitä tilastoja, esimerkiksi Ilmatieteenlaitoksen säädataa sekä Fingridin avointa dataa. Toivomme, että sovelluksemme auttaa käyttäjiä ymmärtämään paremmin sähkönkulutuksen jakautumista ja siihen vaikuttavia tekijöitä eri tarkastelutasoilla.

Huomaathan, että sivustomme kehitys on edelleen käynnissä. Jos huomaat virheitä tai haluat antaa kehitysehdotuksia, voit ottaa yhteyttä sähköpostiosoitteeseen theo.blauberg[a]vatt.fi tai luoda bugiraportin tai pull requestin [GitHub-sivuillamme](https://github.com/bbtheo/Shiny_app_datahuone). Olemme kiitollisia kaikista palautteista, sillä se auttaa meitä kehittämään sovellustamme ja tarjoamaan käyttäjille entistä parempaa palvelua.

